<h3>
  <a href="#" title="Torna alla mappa" class="close-csv-detail"><img src="img/x.png"></a>
  Molise  
  <small>Capoluogo: Campobasso</small>
</h3>
<div class="map-region-detail-body">
  <div class="description">
    <p>Il Molise è una regione italiana a statuto ordinario dell'Italia meridionale di 310.527 abitanti, con capoluogo Campobasso. Confina con l'Abruzzo a nord, il Lazio ad ovest, la Campania a sud ovest, la Puglia a sud est ed è bagnata dal Mar Adriatico ad est. Venne costituito nel 1963 diventando così Regione Molise, staccandosi dall'Abruzzo,con il quale costituiva la regione Abruzzi e Molise dal 1948. Le province sono Campobasso ed Isernia, quest'ultima istituita nel 1970.</p>

    <p>I centri maggiori, oltre ai due capoluoghi, sono Termoli (CB), Venafro (IS), Bojano (CB), Campomarino (CB), Larino (CB), Montenero di Bisaccia (CB), Guglionesi (CB), Riccia (CB), Agnone (IS).</p>

    <p>L'attuale territorio molisano era un tempo compreso nella Regio IV Samnium, ed era abitato da popolazioni di stirpe sannitica. In epoca longobarda comincia a definirsi il primo nucleo di quello che diventerà in seguito il Contado di Molise, un territorio che soltanto in età moderna troverà una stabile autonomia rispetto alla confinanteTerra di Lavoro e alla Capitanata. L'entità amministrativa contemporanea trae le proprie origini nella suddivisione del Regno delle Due Sicilie realizzata durante la dominazione napoleonica.</p>

    <p>Il termine "Molise" proviene dai primi feudatari del Contado, che avevano il cognome "De Molisio", mentre altri sostengono che derivi dal comune regionale di Molise (CB).</p>
  </div>
  <div class="info">  
    <div>
      <span class="label">Website:</span> 
      <span><a href="https://it.wikipedia.org/wiki/Molise" target="_blank">https://it.wikipedia.org/wiki/Molise</a></span>
    </div>
  </div>
</div> <!-- / .map-region-detail-body -->