<h3>
  <a href="#" title="Torna alla mappa" class="close-csv-detail"><img src="img/x.png"></a>
  Trentino-Alto Adige  
  <small>Capoluogo: Trento</small>
</h3>
<div class="map-region-detail-body">
  <div class="description">
    <p>Il Trentino-Alto Adige è una regione autonoma a statuto speciale dell'Italia nord-orientale di 1 063 748 abitanti, con capoluogo Trento.</p>

    <p>In seguito all'entrata in vigore del nuovo statuto di autonomia nel 1972, la regione è stata ampiamente esautorata e gran parte delle competenze trasferite direttamente al Trentino, corrispondente alla provincia autonoma di Trento, e all'Alto Adige, corrispondente alla provincia autonoma di Bolzano. Questo assetto istituzionale è riconducibile alla diversa composizione linguistica della popolazione, quasi completamente di lingua italiana in Trentino e in maggioranza di lingua tedesca in Alto Adige con l'eccezione di cinque comuni (Bolzano, Bronzolo, Laives, Salorno e Vadena) dove la maggioranza linguistica è quella italiana.</p>

    <p>Insieme al Veneto e al Friuli-Venezia Giulia il Trentino-Alto Adige appartiene alla macroarea geografica del Triveneto. Insieme allo stato federato del Tirolo, il Trentino-Alto Adige fa inoltre parte di un'associazione di cooperazione transfrontaliera istituita nell'ambito dell'Unione europea, l'euroregione Tirolo-Alto Adige-Trentino, che accorpa i territori dell'antica contea del Tirolo.</p>
  </div>
  <div class="info">  
    <div>
      <span class="label">Website:</span> 
      <span><a href="https://it.wikipedia.org/wiki/Trentino-Alto_Adige" target="_blank">https://it.wikipedia.org/wiki/Trentino-Alto_Adige</a></span>
    </div>
  </div>
</div> <!-- / .map-region-detail-body -->