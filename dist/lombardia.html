<h3>
  <a href="#" title="Torna alla mappa" class="close-csv-detail"><img src="img/x.png"></a>
  Lombardia  
  <small>Capoluogo: Milano</small>
</h3>
<div class="map-region-detail-body">
  <div class="description">
    <p>La Lombardia è una regione amministrativa italiana a statuto ordinario dell'Italia nord-occidentale, istituita nel 1948 e funzionante dal 1970.</p>

    <p>Gli abitanti sono 10 023 876 e il territorio è suddiviso in 1 527 comuni (regione col maggior numero di comuni su tutto il territorio nazionale), distribuiti in 12 enti di area vasta (di cui 11 province e 1 città metropolitana, quella di Milano). La regione si posiziona prima in Italia per popolazione e per numero di enti locali, seconda per densità, dopo la Campania, e quarta per superficie, dopo Sicilia, Piemonte e Sardegna.</p>

    <p>Ha il suo capoluogo nella città di Milano e confina a nord con la Svizzera (Canton Ticino e Canton Grigioni), a ovest col Piemonte, a est col Veneto e il Trentino-Alto Adige e a sud con l'Emilia-Romagna.</p>

    <p>Il toponimo deriva dalla parola Longobardia, utilizzata nell'Esarcato d'Italia per indicare l'area del Paese che si trovava sotto il dominio della popolazione di origine germanica dei Longobardi; il nome Lombardia, che si ritrova nel saggio del 1553 Descrittione di tutta Italia di F. Leandro Alberti con la suddivisione in "Lombardia di qua dal Po" e "Lombardia di la dal Po", venne riportato all'uso dal Congresso di Vienna quando l'Austria unì questa regione col Veneto a formare il regno Lombardo-Veneto.</p>
  </div>
  <div class="info">  
    <div>
      <span class="label">Website:</span> 
      <span><a href="https://it.wikipedia.org/wiki/Lombardia" target="_blank">https://it.wikipedia.org/wiki/Lombardia</a></span>
    </div>
  </div>
</div> <!-- / .map-region-detail-body -->