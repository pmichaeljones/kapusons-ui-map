<h3>
  <a href="#" title="Torna alla mappa" class="close-csv-detail"><img src="img/x.png"></a>
  Marche  
  <small>Capoluogo: Ancona</small>
</h3>
<div class="map-region-detail-body">
  <div class="description">
    <p>Le Marche sono una regione italiana a statuto ordinario dell'Italia centrale di 1 539 728 abitanti, con capoluogo Ancona, affacciata verso est sul mar Adriatico. L'Appennino umbro-marchigiano segna ad ovest il confine con la Toscana, l'Umbria e il Lazio; a nord la regione confina con l'Emilia-Romagna e la Repubblica di San Marino, a sud con l'Abruzzo.</p>

    <p>Le Marche sono caratterizzate da una vocazione alla pluralità, lo stesso plurale del nome ne sancisce infatti l'unità fondamentale pur nella ricchezza di aspetti locali. La vocazione all'autonomia di ogni zona è anzi paradossalmente il fattore maggiormente unificante.</p>

    <p>La Regione si distingue per una forte omogeneità: il paesaggio agrario caratterizzato da tanti appezzamenti delimitati da querce, derivato dalla mezzadria, il carattere laborioso, temperato e riservato degli abitanti, la dimensione urbana di ogni sia pur piccolo centro abitato, una storia di autonomie parallele, una singolare ricchezza di artisti e studiosi celebri, un modello economico-imprenditoriale (il "modello marchigiano") tipico ed esemplare.</p>
  </div>
  <div class="info">  
    <div>
      <span class="label">Website:</span> 
      <span><a href="https://it.wikipedia.org/wiki/Marche" target="_blank">https://it.wikipedia.org/wiki/Marche</a></span>
    </div>
  </div>
</div> <!-- / .map-region-detail-body -->